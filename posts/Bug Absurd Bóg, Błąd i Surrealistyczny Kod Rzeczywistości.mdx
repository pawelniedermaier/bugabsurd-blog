---
title: "Bug+Absurd+Bóg = Surrealistyczny Kod Rzeczywistości"
date: "3069-00-00"
category: "FILOZOFIA ABSURDU"
status: "MISTYCZNY" #
---
<p className="leadin-paragraph">
<strong> Wszystko zaczęło się od pomysłu na domenę „www.bógabsurd.pl”. Problem? Polskie znaki nie działają w adresach internetowych. 
 I dobrze – kupowanie „Boga” w sieci mogłoby ściągnąć na mnie święty hejt. A to dopiero byłby grzech, łamiący kilka przykazań Bożych jednocześnie.
 Więc tego Boga schowałem sobie za Bugiem (za rzeką też), aka Bugiem, czyli błędem. Ten bóg też czai się w kodzie pisanym na kolanie....
 I nazwałem po prostu ten błąd absurdalnym. Proste, nie? </strong>
</p>
<p>&nbsp;</p>

<strong>Bug, Bóg, Absurd – święta trójca chaosu: </strong><br />

<HolographicQuote>Czym jest Bug Absurd? To gra słów, ale i coś głębszego. 
„Bug” to błąd w kodzie, który psuje logikę programu. „Bóg” to stwórca, który – jeśli wierzyć religiom – zaprojektował rzeczywistość.
 A „Absurd”? To moment, gdy logika się sypie, a świat okazuje się surrealistycznym żartem.  <br /> </HolographicQuote>
<p>&nbsp;</p>

![Witraż "Gliczujący Święty Paweł"  ](/images/bug.jpg)

„Bóg Absurd” to twórca surrealizmu, fantazji i cyberrebelii, gdzie rzeczywistość jest jak marny kod, 
który krzaczy się w swoim zapętleniu. <br />
Czy to zapętlenie jest prawdziwą nieskończonością, czy tylko błędem w systemie?<br />
 „Bug Absurd” to nie tylko żart. <br />
To krytyka świata, w którym wszystko wydaje się działać, ale tak naprawdę sypie się na każdym kroku. 
Systemy, instytucje, nawet nasze myśli – wszystko ma swoje glitche. <br />
 A może to właśnie błędy są prawdziwym porządkiem?<br />
 Jeśli Bóg stworzył świat z bugami, to może On sam jest Bugiem?<br />
<strong>Bóg = Bug </strong><br />
Polski język, piękny i giętki, pozwala na takie szachmaty we wszechświecie.
<p>&nbsp;</p>

<strong>Bug Absurd to manifest surrealistycznej cyber rebelii:</strong><br />

<HolographicQuote> W tym świecie nie można ustalić, kto jest większy: <br />
Bug jako błąd, czy Bóg jako ten, no wiadomo, religijny stwórca, czy absurd jako forma.<br /></HolographicQuote>

Wyobraź sobie świat, w którym rzeczywistość jest jak kod pisany przez praktykanta w piątek o 16:55.

![Matrix pisany przez studenta ](/images/matrix.jpg)

Nic nie działa jak powinno, ale jakoś się toczy.<br />
Absurd staje się paliwem dla fantazji, a błąd – symbolem wolności. <br />
Bo jeśli system jest zbugowany, to po co grać według jego zasad?<br />
Lepiej zhakować rzeczywistość i stworzyć własną. <br />
<strong>Bug Absurd to coś więcej niż gra słów.</strong><br />
To pytanie o naturę rzeczywistości, krytyka systemu i zaproszenie do surrealistycznego buntu. <br />
Czy świat jest błędem? Czy Bóg jest Bugiem? W zbugowanym wszechświecie Absurd zawsze wygrywa.<br />