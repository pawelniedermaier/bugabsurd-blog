---
title: "Gdzie więcej ZŁA? W Berlinie czy we Frankfurcie nad Menem?"
date: "2025-03-15"
category: "FRAGMENTACJA DUSZY"
status: "KRYTYCZNY" #
---
<p className="leadin-paragraph">
<strong>Są miejsca porażające brudem i smrodem papierosów zmieszanym z moczem i innymi wydzielinami. 
A to i tak pikuś – osoby o słabych nerwach i tak zwane empatyczne doznają szoku. Widok ludzi zatrzymanych w czasie na haju, 
tak zniszczonych narkotykami i opanierowanych fekaliami, że określenie ich mianem zombie to chyba komplement.</strong>
</p>  
<p>&nbsp;</p>
Frankfurt nad Menem – gdy wychodzisz z dworca i Twoim celem jest centrum miasta, nie ma szans, musisz przejść przez to miejsce. <br />
Każde wyjście z dworca – górą czy dołem – obstawione jest przez to zjawisko. Porządni ludzie nazwaliby to upadkiem moralnym. <br />
Ja mówię wprost: chcesz się stoczyć raz na zawsze w tym życiu, wystarczy ci 20 euro, a potem będzie ci wszystko jedno.  <br />
<p>&nbsp;</p>

![Niemcy, Frankurt nad Menem, Bahnhofsviertel ](/images/niemcy.jpg)

Nie chcesz czekać na światłach, idąc ulicą? Możesz przejść przez przejścia podziemne, ale i tak się napatoczysz. <br />
Idąc górą, chyba najbardziej narażasz się na spotkania i widoki. Najlepiej wyjść dołem, od razu na Kaiserstraße, 
bo jest szansa, że zaraz przy wyjściu stoi radiowóz i miniesz tylko 1-2 dilerów trawki.  <br />
<p>&nbsp;</p>
Ciężko często przejść obojętnie. Czasem to całkiem duże zbiegowisko ludzi, którzy z ćpaniem się nie kryją. 
Robią to na oczach przechodniów. <br />
Widać, co aktualnie króluje na mieście. Trochę mi zeszło na własne rozeznanie, <br />
bo nigdy nie próbowałem się w coś takiego bawić. Moje wyobrażenie o ciężkich narkotykach to była heroina i igły, 
ale czasy się zmieniły. <br />
 Nauczyłem się dobrze rozróżniać tych od cracku i tych od fentanylu.  <br />
<p>&nbsp;</p>
<HolographicQuote> Kilka razy doświadczyłem jakiegoś totalnego armagedonu. <br />
Jakby wszystkie siły zła w jednym momencie chciały zrobić coming out i umówiły się:<br />
„Dziś robimy rozpie*dol i nie bierzemy jeńców”. 
Od wyjścia z domu na dworzec (6 minut) naliczyłem kilka ciał w totalnym bezruchu – porzuconych na ulicy.
Nie wiesz, czy nie żyją, czy ćpają sobie niesmacznie. </HolographicQuote> <br />
 Wygląda to tak jak by ich ktoś poukładał między stolikami ogródków restauracji,<br />
do których kilka godzin później zasiądą nieświadomi tych statycznych scen klienci.<br />
Najgorsze w tym wszystkim jest to przyzwyczajenie do tego widoku, brak rekcji. <br />
W sumie co się dziwić, jak bym miał być policjantem z tej dzielnicy to chyba jedyne co mógłbym zrobić to zrezygnować.<br />
Potem, im bliżej dworca, siedzi kilku typów we krwi – chyba jakieś mordobicie było przed chwilą – policji brak.
 Schodzę w podziemia dworca, <br />
a tam kolejna awantura i kolejni ludzie we krwi. 
Może ci z góry na tych z dołu – nie wiem – ale spadam stąd szybko do mojego S-banha do Raunheim. <br />
<p>&nbsp;</p>
Dilerzy też chyba są nietykalni albo wyrastają jak grzyby po deszczu. <br />
Usuwanie ich to walka z wiatrakami. <br />
50 metrów od nich siedzi policja w vanie. <br />
Mają te specjalne urządzenia do skanowania narkotyków, 
czasem kogoś „trzepią”, ale na moje oko ci dilerzy codziennie stoją w tych samych miejscach i sprzedają swoje. <br />
Te same twarze. <br />
Nietrudno się domyślić, którzy to są.<br />
 Raz widziałem nalot na obszar, „kwadrat” czy jak to zwał – chyba ze 100 radiowozów, <br />
antyterroryści itp. Czy to tylko pokazówka?<br />
Nie wiem. <br />
Czy to problem dla miasta i władz? <br />
 Na pewno. Bo ci ludzie – i jedni, i drudzy – muszą się gdzieś gromadzić. <br />
 A turyści pierwszego razu są co najmniej nieźle skonsternowani…<br />
<p>&nbsp;</p>
![Niemcy, Berlin Cottbuser Tor ](/images/niemcy2.jpg)
**Niektóre miejsca w Berlinie, w Kreuzbergu, są bardzo podobne.** <br />
 Chyba nietrudno się domyślić – dzieje się dokładnie to samo. <br />
Tylko przelicznik jest inny i chodzi o mnożenie i o rozproszenie na większej powierzchni. <br />
We Frankfurcie na powierzchni 200m^2 jest jakaś swoista kumulacja degrengolady i apokalipsy w jednym.  <br />
W Stolicy mam wrażenie, że jest to na większą skalę i jest więcej takich miejsc jak Cottbusser Tor. <br />
Nie będę więcej tego opisywać, bo w Bahnhofsviertel we FRA mieszkałem 1,5 roku, więc znam to zjawisko od podszewki.<br />
<p>&nbsp;</p>
**Czy w Warszawie tego nie ma?** <br />
Nie wiem, dawno nie byłem. Może nie trafiłem na taki obszar. <br />
Ale z pewnością mogę założyć, że może być podobnie. I chciałem poruszyć jeszcze jedną kwestię: <br />
polskiego narodowego chlania i przyzwolenia na to. Bo może wódeczka wygląda trochę ładniej,<br /> 
ale społecznie to rozbite rodziny, traumy i agresja, które trwają i się pomnażają w tym cichym przyzwoleniu. <br />
Twarde narkotyki są takie, że jak już upadniesz, to raczej nie wrócisz, a jak jesteś zombie, <br />
to nikomu już fizycznej krzywdy nie zrobisz – no, może poza bólem straty w rodzinie.



